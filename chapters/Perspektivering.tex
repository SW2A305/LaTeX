\chapter{Perspektivering}

I dette afsnit vil der blive beskrevet forskellige funktioner, som der er blevet vurderet nyttige hvis projektet fortsat skulle udvikles. 
Der vil desuden blive diskuteret generelle overvejelser af programmet, som kunne have været udformet anderledes. 

Det har i gruppen været diskuteret, at en SMS-service ville være smart at bruge. 
Denne service kunne bruges til at sende notifikationer på dagen eller dagen før et medlems reservering af en båd finder sted. 
Det kunne også tænkes, at hvis man vil reservere en båd i et tidsrum, hvor båden allerede er reserveret, kan man placere sig selv i kø til båden.
Det betyder at hvis medlemmet, der har den reelle reservering pludselig aflyser, vil den næste i køen, få en sms om, at båden nu er fri.
Her kunne der evt. bruges en svarmulighed, så medlemmet, ved at svare på smsen, kan melde om de vil overtage reserveringen eller ej, dvs. uden at skulle åben systemet op. 
Et lignende system kan konstrueres ved e-mail i stedet for SMS.

Som programmet er nu fungerer det ikke online, og det vil sige, at man skal ned i sejlklubben for at kunne reservere en båd, eller tilmelde sig begivenheder, og så videre. 
En måde at ændre dette på kunne være at lægge databaseforbindelsen online, så der kan laves ændringer i databasen uden at logge på i sejlklubben. 
En online løsning vil gøre brugen af programmet mere fleksibelt, samt hjælpe medlemmerne og gøre brugen af klubbens faciliteter lettere at tilgå.

Som nævnt i analysen vil programmet med nogle ændringer, kunne bruges i andre sportsklubber. 
Et eksempel kunne være en sportshal, som vil gøre det muligt at reservere hallen til diverse arrangementer, melde sig til begivenheder der måtte foregå og lignende. 
Dog vil dette, som nævnt tidligere, kræve ændringer i programmets funktionaliteter, da løsningen fremstillet til projektet her, er specifikt lavet til Sejlklubben Sundet.

Endeligt er det blevet konkluderet, at et system som dette ville tjene sig bedre som værende en hjemmeside.\fxnote{Diskuter og konkluder på dette}
På denne måde kan man tilgå funktionerne via ens webbrowser, og tilgå databasen igennem denne hjemmeside. 
Hermed undgår man, at brugerne skal installere programmet, som de ellers ville være nød til, hvis det nuværende program brugte en online database forbindelse, som nævnt tidligere. 
Det er derudover muligt at anvende mobile enheder, så som smartphones og tablets samt computere med andre styresystemer end Windows.
