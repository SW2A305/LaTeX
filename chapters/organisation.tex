\chapter{Organisation}\label{chap:organisation}

I dette kapitel vil der blive set på sejklubber som organisation. Der vil blive set på hvordan medlemmer kategoriseres,
undervisningen organiseres og hvordan sejlklubber er organisatorisk bygget op. Under den organisatoriske opbygning
kigges der på hvordan klubberne bestyres, hvordan klubbernes data håndteres samt enkelte regler, de enkelte klubber har.
Undersøgelsen omhandler tre forskellige klubber: Sejlklubben Sundet beliggende i København, Aalborg sejlklub som har
til huse i Aalborg og Bådklubben Valby som også er beliggende i København. Der vil primært blive fokuseret på
Sejlklubben Sundet, da der er bedst information til rådighed om dem. Dette i form af et interview som blev nævnt i
\myref{chap:interessent-analyse-ved-sejlklubber}, samt en mere informativ hjemmeside, i forhold til de to andre klubber.
Aalborg sejlklub og Bådklubben Valby er med i undersøgelsen for sammenligningens skyld.


\section{Medlemmer}\label{sec:organisation-medlemmer}

Det er meget forskelligt fra sejlklub til sejlklub hvordan medlemmer kategoriseres, hvis dette bliver gjort. Sejlklubben
Sundet kategoriserer deres medlemmer således: voksen-, bådejer-, gaste-, mini-kølbåd-, ungdoms-, passiv- og
støttemedlem. Desuden har de en særlig æresmedlemskategori. Denne status opnås ved at have ydet en mangeårig
ekstraordinær indsats for klubben og sejlsporten generelt. \citep{sundet_vedtaegter}. \newline
Til sammenligning har Aalborg sejlklub kategoriseret deres medlemmer som følger: aktive-, passive-, junior- og
æresmedlemmer \citep{aalborg_sejlklub_vedtaegter}\fxnote{Kilden står ikke rigtig i bibtex da der skal være \%-tegn der
hvor der er mellemrum i URL'en, men rapporten kan ikke compiles hvis tegnene er der, så derfor er de fjernet}. \newline
Bådklubben Valby kategoriserer som A-, B- og C-medlemmer, som indikerer hvilken bådtype de har
\citep{badklubben_valby_love}.

Fælles for medlemmerne er, at de gerne vil have informationer fra klubberne, så de ved hvilke begivenheder der finder
sted. Det kan være kapsejladser, foredrag, o.lign.


\section{Sejlerskole}\label{sec:sejlerskole}

Sejlklubben Sundet og Aalborg sejlklub har en sejlerskole, hvor man kan opnå et førerbevis til båd. Bådklubben Valby
adskiller sig fra de to andre, ved ikke at have en decideret sejlerskole, men de har kursuser man kan tage hen over
vintersæsonen, for at opnå et duelighedsbevis \citep{baedklubben_valby_duelighedsbevis}. \newline 
I Sejlklubben Sundets sejlerskole får man undervisning i hverdagene fra kl. 18 til 21, i månederne maj, juni, august og
september. Uddannelsen varer to år, og man lærer at sejle i bådtyperne Drabant 24 og Gaffelrigger. I løbet af en sæson
sejler man typisk op til 18 gange. Er man forhindret i at møde op, skal man ringe og melde afbud, hvis man ikke møder op
tre gange, uden at have meldt afbud, mister man sin plads på sejlerskolen. Undervisningsforløbet afsluttes med en
praktisk prøve hvorpå man opnår sit førerbevis, i så fald man består \citep{Sundet}. Aalborg sejlklubs sejlerskole
minder meget om Sejlklubben Sundets.


\section{Administration}\label{sec:organisatoriske-opbygning}

Den organisatoriske opbygning i de tre klubber er meget ens, altså bestyrelsessammensætningen og hvordan denne vælges. 
Herunder vil Sejlklubben Sundets organisatoriske opbygning blive beskrevet, samt nogle administrative opgaver.


\subsection{Organisatoriske opbygning}\label{subsec:organisatoriske-opbygning}

Sejlklubben Sundet bestemmer sin ledelse ved generalforsamlinger, her bliver der også valgt, regnskabsfører, øvrige
bestyrelsesmedlemmer, samt en revisor og revisorsuppleant. Kun æresmedlemmer eller aktive medlemmer over 18 år har
stemmeret ved generalforsamlingen. Ved aktive medlemmer forstås der, medlemmer som ikke er passive eller
støttemedlemmer. Stemmeretten udøves ved personligt fremmøde til forsamlingen. Medlemmerne kan senest seks uger før
generalforsamlinger sende forslag til diskussioner, såsom vedtægtsændringer, eksklusioner af medlemmer ol. Det er altså
demokratiske valg der håndterer større beslutninger i klubben.


\subsection{Bådudlån og andre administrative opgaver}\label{subsec:bådudlån}

Man kan i sejlklubben Sundet, låne både til sejladser for et mindre beløb, når de ikke er i brug til undervisning.
Prisen for leje af bådene er højere i weekenderne end i hverdagene, men hvis en af skolens elever er med på sejladsen er
det gratis at leje en båd. For at kunne leje en båd, skal der være mindst en bådfører med, som man bliver ved at
fuldføre to års undervisning, som nævnt i \myref{sec:sejlerskole} \citep{Sundet}. Hver gang der skal sejles ved
sejlklubben Sundet, er der meget data der skal skrives ned, af forskellige årsager. Det er vigtigt at vide hvem der er
med på båden, både for at sikre sig, besætningen er i stand til at føre båden, men også af sikkerhedsmæssige årsager,
hvis der skulle ske en ulykke. En liste, over hvilke data der skal skrives ned, er udformet og kan findes i
\myref{bilag:sundet}. Ved et kig på Sejlklubben Sundets hjemmeside \citep{SundetUdlaan} ses det, at forskellige
værktøjer, bl.a. en doodle, er taget i brug, i et forsøg på at øge brugervenlighed og interaktion mellem deltagere. 
Som Jacob fortalte i interviewet (se \myref{bilag:interview}) skulle man før i tiden, ned i klubhuset for at se om der var
en ledig båd man kunne reservere, men dette kan altså nu gøres gennem doodlen. Jacob giver også udtryk for i
interviewet, at det er svært at få viden omkring klubbens foretagende hjemmefra. Nuværende praksis er at man skal ned i
klubben for at se og melde sig på diverse begivenheder, såsom 24-timers sejladser, eller for at se om der er en ledig
plads, på et sejlads hold.

Håndtering af information omkring klubbens medlemmer foregår på en lokal computer i Sejlklubben Sundets klubhus,
endvidere bruges denne computer til at udprinte giro-kort til betaling af bådlån. Da informationerne er gemt lokalt,
betyder det at de frivillige som er ansvarlige for udprintningen af giro-kort, skal ned i klubhuset for at udføre denne
opgave.


\section{Konklusion af organisationsanalyse}\label{sec:organisation-konklusion}

Sejlklubben Sundet har mange administrative opgaver som håndteres manuelt og til dels på en ustruktureret måde. Som
Jacob giver udtryk for i interviewet, er det svært at holde sig opdateret med hvad der sker i klubben. Ud fra dette kan
der konkluders at en softwareløsning, hvor der implementeres en kalender, som kan holde styr på alle begivenhederne, vil
være et godt supplement, til administrationen af klubben. For at give eleverne bedre mulighed for at kunne af- og
tilmelde sig, så de har mindre risiko for at miste deres plads i sejlerskolen, kunne der med fordel implementeres en
sådan funktion i en softwareløsning. Efter egen erfaring, virker doodlen til udlån af både ustruktureret og rodet.
Derfor vil en forbedret udlånsfunktion med fordel kunne udvikles.

Da en softwareløsning som ikke har forbindelse til nettet, blot vil være et system ligesom det gamle, hvor man skulle
ned i klubben for at låne både og holde øje med begivenheder, tilstræbes det at udvikle et web implementeret system.

Da der har været flest informationer til rådighed for Sejlklubben Sundet, som dermed også har haft bedst konkretiserede
krav til funktioner, vil der fremover blive fokuseret på at lave en løsning til netop dem. Dog skal der siges at
systemet der udvikles til Sejlklubben Sundet, let vil kunne bruges af de andre sejlklubber, enten ved at ændre minimalt,
eller at helt slette funktioner.





