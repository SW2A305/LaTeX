\chapter{Produktkrav}

I problemanalysen blev det gjort klart, at der findes et problem ved fritidsklubber nærmere specificeret sejlskoler, når
det kommer til management af deres ressourcer, samt dokumenthåndtering. Problemet kan muligvis løses ved et
informationssystem, til at håndtere papirarbejde og gøre det overskueligt, i dette afsnit vil det
blive set på, hvilke krav et sådant system har.


\section{Funktionelle krav} \label{sec:funktionelleKrav}

Papirarbejde indebærer logbøger, bådreservationer, samt hvem der er ombord, tilmeldinger til
begivenheder m.m. Som grundlag for at alt dette kan fungere, kræves der en metode til at sætte sig selv på en
aktivitet. For at gøre dette muligt kræves der således to ting: En database af medlemmer, samt en form for
begivenhedskalender. Foruden dette kræves der information om de forskellige begivenheder, en log over hvem der
har betalt for at være med, eventuelt hvem der mødte op. Der kræves også et system til udlejning af både samt
undervisning, hvor nævnte både også benyttes.

Produktet har krav til følgende elementer i sejlklubben:
\begin{itemize}
  \item Medlemmer
  \item Login system
  \item Begivenhedsinformation
  \item Begivenhedskalender
  \item Bådreservation
  \item Oversigt og kommunikation for undervisning
\end{itemize}


%Dette afsnit skal uddybes meget mere, har skrevet et eksempel på hvad jeg mener afsnittet skal indeholde

\section{Datalogiske krav}

(Der ligger mere bag de ovenstående elementer end \myref{sec:funktionelleKrav} giver udtryk for, disse vil her
blive set nærmere på fra en datalogisk synsvinkel.


\subsection{Medlemmer}

For at kunne integrere medlemmer i programmet, skal der være en overordnet klasse der danner base for alle
medlemmer. Men da der også kan komme gæster i klubben, er det relevant at lave en person klasse over dette.
Yderligere specifikationer kan så laves igennem subklasser fra de personklassen og på denne måde få lavet forskellige
instanser af f.eks. elever, undervisere, administrator osv. Da Sundet allerede har en database med deres medlemmer, skal
der tages højde for at importere over i en anden database, så Sundet ville kunne have denne mulighed, skulle behovet
opstå.

\subsection{Login system}

For at medlemmerne skal kunne få en personlig oplevelse i programmet, er det vigtigt at have et login system, som vil
være relevant ved f.eks. bådreservation og begivenheder. Hvis medlemmet skal kunne se hvilke begivenheder de deltager i,
eller kunne reservere en båd, er det smart at reservationen kan kobles på objektet af medlemmet. Dette kan
registreres på en nem måde ved at medlemmet er logget ind på deres personlige bruger i systemet.


\subsection{Begivenhedsinformation}

Begivenhederne skal også gemmes i en database, således de kan tilgås og gemmes fra runtime til runtime af programmet. 
Derfor er det også et krav at håndtere objekter af begivenheder i en database. Her skal der være information omkring den
pågældende begivenhed, såsom dato, start tidspunkt, og andre informationer relevante for medlemmernes deltagelse til
begivenheden.

\subsection{Begivenhedskalender}

Når begivenhederne kan findes i databasen, skal den kunne forbinde dem med kalenderen som også skal indbygges i
programmet. Her skal det være muligt for programmet at vise hvornår der sker begivenheder, og opsætte begivenhederne i
den rigtige kronologiske rækkefølge, så det er nemt at finde rundt i for klubbens medlemmer.

\subsection{Bådreservation}

Der skal oprettes objekter af bådene som findes i klubben, og på denne måde reservere disse objekter, på den pågældende
dag. Bådene samt reservationerne skal også gemmes i databasen, så de kan findes fra runtime, til runtime af programmet.
Foruden dette skal bådene også have en log omkring de forskellige sejladser der er blevet foretaget i bådene. Disse logger er blevet omtalt og uddybet i \myref{bilag:sundet}

\subsection{Oversigt og kommunikation for undervisning}

Det skal være muligt for underviserne og eleverne at kunne holde styr på deres undervisningsdage, se hvilke typer
undervisning de har haft hvornår, samt at se hvilke typer undervisning de mangler for at kunne bestå. Underviserne skal også i den forbindelse kunne se hvilke elever der er på de forskellige hold, og samtidig være i stand til at skrive hvem der er deltaget hvornår.
