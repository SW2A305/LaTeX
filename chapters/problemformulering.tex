\chapter{Problemformulering}\label{chap:problemformulering-new}

Indtil nu er problemet om fritidsklubbers administrative opgaver blevet belyst og analyseret vha. Laudon og Laudons model beskrevet i \myref{chap:struktur-af-problemanalyse}. 
Det er nu, ud fra denne analyse, muligt at komme frem til en problemformulering, som der vil arbejdes ud fra i løsningsdelen for at finde en løsning til fritidsklubber og ikke mindst sejlklubber.

Der blev i \myref{chap:Fritidsklubber}, omhandlende fritidsklubber, afgrænset til sejlklubber, da disse viste sig at have flere specifikke administrative opgaver, sammenlignet med andre fritidsklubber. 
Denne afgrænsning blev foretaget da et system, der kan håndtere generelle samt specifikke opgaver i en sejlklub, kan bruges af andre former for fritidsklubber ved at tilpasse specifikke funktioner.
Ved at analysere videre på de direkte forhold vedrørende en sejlklub, blev der dannet en forståelse for, hvilke problemer en sejlklub med sejlerskole har, som kan løses vha. et management system.


\section{Interessenterne for sejlklubber}

Der var forskellige interessenter for sejlklubberne, og de havde varierende interesse i projektet. 

Medlemmerne, underviserne og de frivillige vil alle være personer, der skal bruge det udviklede system. 
De har derfor en mere direkte indvirkning på, hvordan system skal opbygges. 
Hvis systemet ikke har de funktioner, som de tre interessenter har behov for, vil det ikke være en god løsning.
Dette gælder for alle de tre nævnte interessenter. 
Det skal dog understreges, at de ikke vil bruge samme dele af systemet. 

\section{Organisation}

I forbindelse med organisationsafsnittet blev der undersøgt, hvordan sejlklubberne håndterer forskellige opgaver i klubben, samt hvilke opgaver de beskæftiger sig med.

Det viste sig, at klubberne har individuelle medlemstyper, og det kan derfor være relevant at lade klubberne selv oprette forskellige medlemstyper i systemet. 
Desuden efterspørges det, at man kan tilkoble sig systemet hjemmefra, for således at kunne få informationer om begivenheder og undervisning i klubben, og måske endda tilmelde sig disse, uden at tage hen til klubben.

Grundet den store mængde af information, der skal nedskrives, i forbindelse med en sejlads, giver det mening at hjælpe med at organisere denne opgave, samt at gøre det lettere at registrere informationerne for diverse frivillige og undervisere. 
Desuden kunne det hjælpe, hvis hvert medlem havde en saldo over udgifter ved sejlklubben, således det er nemmere at håndtere brugerbetaling.

Følgende er en liste over opgaver, som kan dækkes af et system for sejlklubberne:

\begin{itemize}
  \item Tilkobling hjemmefra via internettet.
  \item Mulighed for at få informationer vedr. begivenheder, samt at tilmelde sig disse.
  \item Organisering af information der nedskrives i forbindelse med en sejlads.
  \item Organisering af betalinger, samlet for det enkelte medlem, samt mulighed for online betaling.
  \item Reservation af både. 
  \item Administrering af undervisning.
\end{itemize}


\section{Teknologi}

Sejlklubben Sundet viste sig at have flere forhold at organisere end de andre klubber der er undersøgt, og derfor afgrænses projektet til konkret at designe et IT-system til Sejlklubben Sundet. 
Dette gøres, da hvis et system kan hjælpe Sejlklubben Sundet, vurderes det, at det også kan hjælpe andre sejlklubber, der har færre forhold at holde styr på.
Der er blevet fundet frem til at systemet, der efterspørges, er af typen management system, som blev beskrevet i \myref{subsec:management-systemer}.
Der findes allerede systemer, som kan dække Sejlklubben Sundets administrative behov, bortset fra håndteringen af undervisning.
Der mangler altså et program på markedet, som kan håndtere en sejlklubs sejlerskole.
Heri ligger projektets eksistensberettigelse.

\subsection*{Problemformulering}
\subsubsection*{Ud fra denne afgrænsning er flg. problemformulering formuleret:}

\begin{center}
  \begin{tabular}{|p{14cm}|}
    \textit{Det er et problem at frivillige i fritidsklubber med specielle udlejningsmuligheder, så som Sejlklubben Sundet, benytter unødvendig arbejdskraft på fysisk dokumenthåndtering vedrørende udlånte faciliteter, undervisning og begivenhedsorganisation. 
    Hvordan kan der udvikles et system som kan hjælpe med at danne overblik over sådanne opgaver?}
  \end{tabular}
\end{center}


\section{Afgrænsning for problemløsning}

Da dette projekt er udarbejdet i løbet af 2. semester på Aalborg Universitet, er der en begrænset mængde tid.
Der afgrænses derfor fra at udvikle hele management systemet til Sejlklubben Sundet, til i stedet at lave enkelte dele af systemet.

Grundet de manglende ressourcer og tid, vil der altså ikke blive lavet et system, der kører over internettet, men i stedet et system, som kan håndtere de forskellige emner lokalt. 
Denne afgrænsning finder sted, da hvis funktionerne for klubben kan fungere på en computer, skal programmet tilkobles en server, for at kunne tilgås fra flere forskellige computere. 
Derfor ser projektgruppen altså funktionerne for Sejlklubben Sundet som værende de vigtige ting at udvikle, selvom systemet mister noget af sin brugbarhed uden internetopkoblingen.
Dette ses som værende acceptabelt, da systemet ikke skal tages i brug af klubben, da dette er et projekt lavet i forbindelse med uddannelsen på Softwareingeniørstudiet ved Aalborg Universitet.

De resterende kapitler i rapporten, vil beskæftige sig med udviklingen af et management system, henvendt imod Sejlklubben Sundet, baseret på problemformuleringen. 

Som det første vil der blive udformet en kravspecifikation på baggrund af user stories. 
