\chapter{Teknologi}\label{chap:teknologi-analyse}
I det følgende kapitel vil forskellige teknologier, som kunne anvendes i forhold til at hjælpe med administrationen i en sejlklub blive forklaret.
Derefter findes en analyse af de programmer, som på nuværende tidspunkt er state of the art inden for administration af sejlklubber.  
\subsection*{Internet}
En fordel for et system til administration i alle typer af klubber og organisationer ville være at kunne tilgå det fra flere steder end bare et sted. 
Ved at gøre et system netværksbaseret kunne medlemmer og frivillige tilgå det fra hjemmet og fra deres arbejdspladser, og derved ville en tur ned til klubhuset, fx for at undersøge om der var en båd ledig den kommende uge, undgåes, hvilket i organisationsafsnittet blev fremlagt som et problem. Anvendelsen af et system som kunne operere over internettet kunne altså øge informationsspredning i klubben, gøre det muligt at lave papirarbejde, som udfyldelse af logfiler, hjemme i stedet for i klubben og tilmelde sig sejlture og andre arrangementer hjemmefra.
  
\subsection*{Server}
%vps & ds
For at alle medlemmer og frivillige arbejdere i en klub kan tilgå systemet over internettet, skal systemet opretholdes af en server, hvorfra andre computere kan forbinde sig til og bruge systemet. 
En mulighed for opsætning af en server ville være at få en computer i selve klubhuset til at agere server og have systemet og al information til at ligge her. 
Dette er dog en dårlig løsning, da klubben selv skulle stå for opdatering af serversoftware, tage backup af al data og det ville kræve mere af internetforbindelsen til klubben. 
En anden mulighed for at en klub ikke selv skulle stå med at administrere end server, er at købe sig ind hos et andet firma, som kan have systemet kørende, som samtidigt varetager al vedligeholdelse af serversoftware og sørger for backup af al data.

De typer af servere der bliver udbudt af hosting firmaer, kan deles op i dedikerede servere og i virtuelle servere.
\subsubsection*{Dedikerede servere}
En dedikeret server lejer man hele maskinen, som skal køre systemet, og man får derfor mere ud af maskinen og har mere indflydelse på hardwaren i maskinen og hvilket operativsystem der køres.
En dedikeret server ville umiddelbart være bedre for større klubber/organisationer, hvor mængden af informationer serveren skulle kunne indeholde er højere og trafikken til serveren også ville være højere.
\subsubsection*{Virtuelle servere}
Alternativet til at leje en hel maskine til at køre et system, er at leje en virtuel server, hvor der på den samme fysiske maskine findes flere separate virtuelle servere. At leje en virtuel serverplads er billigere end at leje en dedikeret server, da en virtuel serverplads kan lejes for helt ned til 5 euro i måneden\citep{Virtuelserver} hvorimod en dedikeret server kan lejes fra 39 euro i måneden \citep{Dedikeretserver}, dog variere prisen alt efter hvilket hardware der bruges og hvor efter hvor meget serverplads man ønsker. 
Grunden til at en virtuel serverplads er billigere, er at flere forskellige virtuelle servere kan køre på samme fysiske maskine og derved er der flere til at betale for opretholdelsen. 
Men en virtuel server har til gengæld ikke lige så meget plads og kraft som en dedikeret server. 

En virtuel serverplads ville umiddelbart være nok til at køre et administrativt system for en sejklub, og det ville desuden være billigt at leje sig plads hos et hosting firma. 
Det er derfor fornuftigt at antage at sejlklubber har midler til at leje en serverplads, hvilket ville kunne anvendes til at køre et administrativt system med alle informationer som kunne være nødvendigt for systemet. 
\subsection*{Brugergrænseflade}


\section{State of the art}
For at kunne udvikle et godt produkt, der skal kunne bruges i en bådklub, er det vigtigt, at se på hvilke
produkter der allerede er på markedet, altså hvad er ``state of the art''. I denne forbindelse er der fundet
forskellige produkter, som har nogle af de features der efterspørges i et system til en bådklub. 
\newline
\subsection*{BoatCloud}
Der er f.eks.
et program udviklet af Anderson Software, der hedder BoatCloud.\citep{BoatCloud} BoatCloud består afsnit 3
applikationer, StackTrack, VesselValet og Service Request. StackTrack benyttes, når medlemmerne selv sejler
deres både, hvorimod VesselValet, er når der skal tjenere og passagerer med ombord på bådene. BoatCloud
applikationerne er derfor mere designet til en bådklub, som passer på medlemmer af klubbens egne både, fremfor
klubbens egne både. I applikationerne kan medlemmerne melde at de vil sejle på et bestemt tidspunkt. Medlemmet
kan få klubben til at vaske båden, tanke den, og fylde den op med diverse snacks, alt sammen registreres
igennem denne webbaserede applikation. Applikationen tager imod alle disse bestillinger i realtime, og 24
timer i døgnet. Herudover bliver der sendt e-mails ud til medlemmerne når de har lavet en bestilling. Man kan
logge ind som administrator, og her kan man se alle reservationer der er lavet, samt have mulighed for at
se yderligere detaljer om hver enkelt reservation.

\subsection*{Sailing Club Manager}
En anden applikation der findes er Sailing Club Manager \citep{SailClub}. Denne applikation er også
webbaseret, og gør det muligt for en bådklub at tilføje hvilke både der er, samt hvor det er fortøjet i
havnen. Man kan i en kalender lave events og bookings, samt medlemstilmeldelse til forskellige events. Applikationen kan også bruges som kontaktmedium for klubben til deres medlemmer. Klubben kan sætte et
e-mail system op, samt tilføje et template som bliver sendt med hver enkelt e-mail. Applikationen kan endvidere
holde styr på økonomien, man kan tilføje en bankkonto, samt  holde styr på fakturaer, og endda sende
dem og håndtere det online. Man kan tilføje medlemsskaber, med forskellige oplysninger omkring medlemmerne der
har netop dette medlemsskab i klubben.

Ud fra denne undersøgelse er flg. features altså fundet i applikationerne:

\begin{itemize}
	\item Medlemmer kan booke afgange.
	\item Medlemmer kan melde sig på events i bådklubben.
	\item Medlemmer kan betale igennem hjemmesiden.
	\item Medlemmerne kan bede klubben om at gøre deres egen båd klar, med forskellige aftaler klubben håndterer
        før den aftalte tid.
	\item Bådklubben kan vise hvilke både der er i klubben.
	\item Bådklubben kan oprette events, og afsætte hvilke medlemmer der kan melde sig på eventet.
	\item Bådklubben kan oprette forskellige medlemsskaber og opkræve betalinger igennem hjemmesiden.
	\item Bådklubben kan sende e-mails med klubbens egne templates gennem hjemmesiden, herunder påmindelser om en
        bookning nogen tid før.
\end{itemize}

I bilag \myref{bilag:scm} findes der screenshots af nogle af de features der findes hos SailingClubManger.

Ud fra teknologi- og organisationsanalysen kan det uddrages at sejlklubber med fordel kan anvende et IT-system til at administrere deres administrative opgaver. Der findes desuden en liste med udvalgte features fra andre administrationsprogrammer i dette afsnit, som med fordel kunne tages med videre til problemløsningsdelen. 
Endvidere kan der, ud fra de to nævnte afsnit, tænkes på et overordnet struktur for et program, som kunne hjælpe sejlklubber og andre fritidsklubber med at varetage deres administrative opgaver.  
