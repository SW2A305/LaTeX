\chapter{Interessenter for en sejlklub}\label{chap:interessent-analyse-ved-sejlklubber}

I denne interessentanalyse ses der på mennesker og grupper, der har interesse i en specifik softwareløsning, konkret til sejlklubber med sejlerskole.
Der vil herudover blive set på, hvad deres interesse er i projektet, samt hvad de hver især kunne få gavn af i forhold til projektet.
Det er værd at notere, at hver enkelt klub har forskellige behov, så dette er en generel forståelse af interessenternes behov.
Forståelsen for de forskellige grupper af interessenter er dannet ud fra et interview med tidligere skolechef, Jacob Nørbjerg, fra sejlklubben Sundet.


\section{Interessenter for sejlklubbers administrative opgaver}


\subsection{Dansk Sejlunion}

Dansk Sejlunion er et forbund, som blev dannet i 1913. Deres mission er at være det nationale samlingspunkt for alle sejlere. 
Dansk Sejlunion er tilsluttet Danmarks Idrætsforbund, International Sailing Federation og andre lignende organisationer inden for sejlsport \citep{Sejlsportdk}.
Et af deres mål er, som forbund, at hjælpe sejlklubber med service, rådgivning mm. og derfor menes det, at Dansk Sejlunion også vil være interesseret i et system, der vil kunne hjælpe de frivillige i deres arbejde. 
De vil ikke komme til direkte at anvende løsningen, men vil være stadig relevante at tage med i projektets overvejelser.


\subsection{Medlemmer}\label{subsec:interessent-medlemmer}

Hver sejlklub bestemmer selv deres organisatoriske opbygning af, hvilke type medlemmer de har i klubben.
Dette vil blive undersøgt nærmere i \myref{chap:organisation}. 

Medlemmerne i en sejlklub er de personer, som betaler kontingent og bruger sejlklubbens faciliteter. \fxnote{Nikolaj: at man skal betale kontingent for at være medlem, er måske forkert. Tror f.eks. ikke at støttemedlemmer betaler kontingent.}
Da medlemmerne betaler kontingent er det også her klubben får deres indtægter til at kunne holde sig i gang, og investere i eventuelt nye både, begivenheder o.l. 
Det er derfor vigtigt, at klubberne gør medlemmernes tid ved sejlklubben så god som mulig. 
Et system der kunne hjælpe medlemmerne med at finde informationer, leje både og som har medlemmernes interesse i højsædet, vil være i deres interesse. 
De førnævnte funktioner i et system til en sejlklub, er netop funktioner, der sandsynligvis ville blive brugt mest af medlemmer.

Medlemmer i en sejlklub består af et meget bredt befolkningssegment, da der normalvis accepteres medlemmer i mange aldre.
Det er derfor vigtigt at lave et design, som er intuitivt i anvendelse,\fxnote{Nikolaj: Er intuitiv ikke et forkort ord at bruge?} for alle brugere.

%Interessentgruppen ``medlemmer'' omhandler medlemmer af sejlklubber. Det er meget forskelligt fra sejlklub til
%sejlklub hvordan medlemmer kategoriseres eller om de overhovedet gøres dette. F.eks. så har ``Sejlklubben
%Sundet'' kategoriseret deres medlemmer således: Voksen-, Bådejer-, Gaste-, Mini-kølbåd-, Ungdoms-, Passiv- og
%Støttemedlem.
%[http://www.sundet.dk/vedtaegter/Vedtaegter%20for%20Sundet%2027nov12.pdf]

%Til sammenligning har Vestre Baadelaug kategoriseret deres medlemmer efter følgende: Aktive-, passive- og
%æresmedlemmer.
%[http://www.aalborglystbaadehavn.dk/UserFiles/file/VB_filer/Statiske_filer/Vedtaegter_2008-9_web.pdf].

%Fælles for medlemmerne er, at de gerne vil have informationer fra klubberne, så de ved hvilke begivenheder der finder
%%sted. Det kan være kapsejladser, foredrag, o.lign. Der er mange informationer, medlemmer fra en sejlklub kan modtage.
%\section{Gæster}:
%Gæster har ikke nogen primær funktion når det kommer til udlån, de bådklubber der tilbyder udlejning af både,
%%forbeholder denne funktion til medlemmer, som har bestået et førerkursus accepteret af den givne bådklub.


\subsection{Underviserne}

En sejlklub med sejlerskole skal have undervisere til sejlerskolen, og disse kan også drage nytte af et system til at hjælpe med administrative opgaver. 
Underviserne vil ved hjælp af et system, eventuelt kunne sende afbud via e--mails eller SMS--beskeder til alle på undervisningsholdet. 
Systemet vil muligvis kunne gøre det lettere for underviseren at holde styr på den enkelte elevs fremskridt ved undervisningen mm., hvilket betyder at underviserne bør have andre funktioner i et system til en sejlklub end almindelige medlemmer ville have.
Underviserne ville eventuelt kunne stå for at registrere, hvem der har et førerbevis i klubben ol.
Underviserne kan også være frivillige i sejlklubben, men de er beskrevet for sig selv, da de har mere specifikke opgaver i sejlklubben.
Det antages, at hvis et system ville kunne hjælpe undervisere med deres opgaver, så de bruger mere af deres arbejdstid på at undervise, ville det give en positiv respons.


\subsection{De frivillige i sejlklubben}

Der er, udover undervisere i en sejlklub, også andre frivillige der arbejder i sejlklubben.
Dette kan være lige fra en formand, til en sekretær eller måske endda nogen som gør rent i sejlklubben. 
Disse frivillige kan alle have forskellig gavn af et system, der kan håndtere deres anliggender i sejlklubben, og er derfor taget med som interessenter. 
Nogle af dem kan have til opgave at holde styr på ind- og udbetalinger for medlemmerne, hvilket et medlemssystem ville kunne hjælpe med. 
En sekretær ville kunne give nyheder eller referater videre til klubbens medlemmer igennem sådan et system. 
Der er mange forskellige muligheder et administrativt system ved en sejlklub ville kunne hjælpe med, og herudover også mange mennesker der ville kunne få gavn af en løsning.


\subsection{Konklusion af interessentanalyse}

Disse fire interessenter, har hver deres interesse for projektet, hvor underviserne og de andre frivillige smelter en smule sammen. 
Underviserne, samt de andre frivillige, vil gerne have det gjort lettere at udføre deres frivillige arbejde.
Medlemmerne vil gerne have informationer fra klubberne angående begivenheder, der måtte foregå, samt muligheder for at deltage i disse, eller leje sejlbåde.
Dansk Sejlunion er en mindre direkte interessent, men kan dog have interesse i at hjælpe nye eller mindre sejlklubber med at opsætte et godt administrativt netværk, for at danne en velfungerende sejlklub, der giver gode oplevelser for medlemmerne.
Da dette ikke er et kommercielt projekt, vil der ikke tages kontakt til Dansk Sejlunion.
